\chapter{\GR Εισαγωγή}
\label{chapter1}

\section{Tο Διαδίκτυο των Πραγμάτων και τα δίκτυα 6ης γενιάς}
\subsection{Οι έξυπνες πόλεις}
Τα τελευταία χρόνια, η ενεργειακή κρίση, η κλιματική αλλαγή και οι συνεχώς αυξανόμενες απαιτήσεις στις διαδικτυακές συνδέσεις έχουν διαμορφώσει νέες ανάγκες για την κοινωνία μας και την ζωή των πολιτών. Κάτω από αυτές τις πρωτόγνωρες συνθήκες, έχουν δημιουργθεί οι βάσεις για την ανάπτυξη των λεγόμενων έξυπνων πόλεων (\ENG smart cities\GR), πόλεων οι οποίες είναι τεχνολογικά ανεπτυγμένες και στις περισσότερες περιπτώσεις ενεργειακά ουδέτερες. Πρόκειται για αστικές περιοχές, οι οποίες διαθέτουν προηγμένες ηλεκτρονικές μεθόδους για την επεξεργασία δεδομένων, τα οποία προέρχονται από διαφόρων ειδών αισθητήρες. Αισθητήρες μπορούν να είναι τοποθετημένοι σε διάφορα σημεία, από κτίρια και μεταφορικά μέσα εως και σε προωπικές συσκευές των πολιτών ή και ρουχισμό. Αφού συλλεχθούν τα δεδομένα που παράγουν οι διάφοροι αισθητήρες, αναλύονται και επεξεργάζονται σε ειδικές μονάδες/σταθμούς βάσης για την εξαγωγή ωφέλιμων συμπερασμάτων και την βελτίωση των υποδομών. Μερικά χρήσιμα πεδία εφαρμογής και ενσωμάτωσης αυτών των αισθητήρων είναι τα έξυπνα σπίτια, ο γεωργικός τομέας, τα Μέσα Μαζικής Μεταφοράς, οι υπηρεσίες υγείας και άλλα. Μέσα από την ανάλυση των δεδομένων, η πόλη (\ENG smart city\GR) θα έχει αυξημένα έσοδα και καλύτερη αξιοποίηση των αναγκών των πολιτών. \\

Ένα τέτοιο όραμα δεν είναι τόσο μακρινό, μιας και η Ευρωπαική Ένωση έχει προχωρήσει στην δημιουργία ενός προγράμματος, ονόματι "Ορίζων Ευρώπη", το οποίο, μεταξύ άλλων, αφορά σε επιχορήγηση 100 ευρωπαικών πόλεων. Στόχος του συγκεκριμένου προγράμματος είναι οι επιλεγμένες πόλεις να αναπτύξουν δράσεις, ώστε να καταστούν κλιματικά ουδέτερες και "έξυπνες" έως το τέλος του 2030. Ανάμεσα τους, βρίσκονται και 6 ελληνικές πόλεις, η Αθήνα, η Θεσσαλονίκη, τα Ιωάννινα, η Κοζάνη, τα Τρίκαλα και η Καλαμάτα. Θα πρέπει, επομένως, να ληφθούν πρωτοβουλίες με στόχο την καθαρή κινητικότητα, την καλύτερη ενεργειακή αποδοτικότητα, έναν πιο πράσινο πολεοδομικό σχεδιασμό και γενικότερα, την επίβλεψη της κατανάλωσης, της ενέργειας, των ρύπων και του θορύβου. \\


\begin{figure}[h]
    \centering
    \includegraphics[scale=0.35]{PICS/Introduction/smart_city_1.png}
    \caption{Μία έξυπνη πόλη}
    \label{Pic 1.1}
\end{figure}
\vspace{4mm}


\subsection{\ENG Internet of Things \GR}
Ωστόσο, για να επιτευχθούν οι προαναφερθέντες στόχοι, θα πρέπει να αναπτυχθούν εφαρμογές, οι οποίες να έχουν την δυνατότητα ελέγχου διαφόρων συνθηκών σε πραγματικό χρόνο (\ENG real-time monitoring\GR), αλλά και σε μη-πραγματικό. Το \ENG monitoring \GR είναι απαραίτητο, για να μπορέσει η πόλη να ελέγξει ποιοτικά χαρακτηριστικά, όπως ενεργεαική κατανάλωση, ποιότητα ζωής και επίπεδα επιβλαβών ουσιών στον αέρα. Τα δεδομένα θα πρέπει να προέρχονται από κάθε δυνατό σημείο της, ακόμα και από τα πιο απομακρυσμένα, για να μπορέσουν να περιγραφούν οι συνθήκες ζωής. Μέσω των μετρήσεων που διεξάγουν οι αισθητήρες, θα μπορεί να δημιουργηθεί και μία πιστή ψηφιακή αναπαράσταση της πόλης (\ENG digital twin\GR), διαδικασία πολύ χρήσιμη για να διαπιστωθούν τυχόντα προβλήματα και να βελτιστοποιηθούν όλες οι διεργασίες που λαμβάνουν χώρα σε αυτήν. Οι μετρήσεις αυτές θα είναι πολύ ακριβείς, διότι πραγματοποιούνται με την βοήθεια εξειδικευμένων αισθητήρων, οπότε εξαλείπεται ο ανθρώπινος παράγοντας λάθους. Επομένως, η συνύπαρξη ενός τόσο μεγάλου αριθμού αισθητήρων και συσκευών γεννά την ιδέα του Διαδικτύου των Πραγμάτων (\ENG Internet of Things - IoT).\GR \\

Το ΙοΤ αναφέρεται σε οποιαδήποτε συσκευή ή αντικείμενο έχει την δυνατότητα (ασύρματης συνήθως) σύνδεσης στο Διαδίκτυο και ανταλλαγής μηνυμάτων με άλλες συσκευές. Στην πλειοψηφία τουυς, οι ΙοΤ συσκευές είναι εξοπλισμένες με διάφορους αισθητήρες, λογισμικό και κάρτες δικτύου, ώστε να μπορούν να στέλνουν και να δέχονται δεδομένα και πολλές φορές να αυτοματοποιούν μία ενέργεια ή να κάνουν προβλέψεις για μελλοντικές καταστάσεις. Ο συνηθέστερος τρόπος επικοινωνίας τέτοιων συκσευών ήταν παλαιότερα το \ENG WiFi \GR, αλλά πλέον με τα δίκτυα 5ης γενιάς έχουν βρεθεί νέες πλατφόρμες και πρωτόκολλα διασύνδεσης. Μερικά χαρακτηριστικά παραδείγματα ΙοΤ συσκευών είναι τα εξής:

\begin{itemize}
    \item Συσκευές έξυπνου σπιτιού (\ENG smart home devices) \GR, όπως αυτόματα φώτα, έξυπνοι θερμοστάτες, κλιματιστικά με πρόσβαση στο Διαδίκτυο και έξυπνα συστήματα ασφαλείας. Μάλιστα, κάποιος με την χρήση κινητού τηλεφώνου θα μπορούσε να ελέγξει απομαρκυσμένα ή και να μεταβάλλει κάποιες ρυθμίσεις αυτών των συσκευών σύμφωνα με τις προτιμήσεις του.
    \item Φωνητικοί ελεγκτές σπιτιού, οι οποίοι έχουν την ικανότητα να αντιλαμβάνονται την ανθρώπινη ομιλία και να πραγματοποιούν μία σειρά ενεργειών, όπως έλεγχος φωτισμού, θερμοκρασίας, συναγερμών, πολυμέσων. Μεταφράζοντας, λοιπόν, την φωνή σε εντολές, μπορούν να αυτοματοποιήσουν ορισμένες διαδικασίες και να διευκολύνουν τον χρήστη. 
    \item Φορητά \ENG gadgets \GR, όπως έξυπνα ρολόγια που μετράνε τους καρδιακούς παλμούς και τα βήματα που πραγματοποιεί κανείς στην διάρκεια της μέρας ή και άλλες συσκευές ελέγχου της υγείας του ατόμου. Τέτοιες συσκευές μπορούν να ενημερώσουν το άτομο για τυχόντα προβλήματα στις μετρήσεις τους και δρουν κατά αυτόν τον τρόπο προληπτικά σε θέματα υγείας.
    \item Έξυπνα αυτοκίνητα με πλήθος ενσωματωμένων αισθητήρων, οι οποίοι μετράνε απόσταση, ταχύτητα, γεωγραφική θέση ή αντιλαμβάνονται καιρικές συνθήκες όπως βροχή ή έλλειψη φωτός. Τέτοια αυτοκίνητα έχουν συνήθως δορυφορική πρόσβαση στο Διαδίκτυο και μπορούν να επικοινωνούν μεταξύ τους με σκοπό την αποφυγή συγκρούσεων ή και την πλήρη αυτοματοποίηση της οδήγησης.
    \item Στρατιωτικές συσκευές και ευέλικτα ρομπότ που έχουν την δυνατότητα μετακίνησης και ελέγχου της κατάστασης ορισμένων σημαντικών περιοχών.
\end{itemize}
\vspace{\fill}

\begin{figure}[h]
    \centering
    \includegraphics[scale=0.5]{PICS/Introduction/IoT2.png}
    \caption{\ENG Internet of Things \GR}
    \label{Pic 1.2}
\end{figure}
\vspace{\fill}

\subsection{\ENG 6G \GR - Τα δίκτυα 6ης γενιάς}
Τα δίκτυα 5ης γενιάς, έχοντας υπόψιν τους, το όραμα του ΙοΤ και τον μαζικό αριθμό ταυτόχρονα συνδεδεμένων συσκευών στο ίδιο δίκτυο δημιουργήσαν μία νέα κατηγορία υπηρεσιών, την υπηρεσία μαζικής επικοινωνίας μηχανών. Οι \ENG mMTC (massive Machine-Type Communications),\GR όπως είναι ο αγγλικός τους όρος, μπορούν να υποστηρίξουν έναν τεράστιο αριθμό ταυτόχρονων συνδέσεων, επιτρέποντας έτσι στους ΙοΤ αισθητήρες και συσκευές να επικοινωνούν μεταξύ τους παρά την πολύ μεγάλη τηλεπικοινωνιακή κίνηση στο δίκτυο. Ωστόσο, τα τωρινά δίκτυα δεν μπορούν να προσφέρουν 100\% κάλυψη σε κάθε γεωγραφικό σημείο του χώρου, οπότε είναι περιορισμένοι στην διαχείριση πολλών αιτημάτων από διάφορες συσκευές. Αυτό δημιουργεί ένα μεγάλο πρόβλημα, το οποίο έρχεται να αντιμετωπίσει το \ENG 6G \GR(δίκτυα 6ης γενιάς). \\

Παρά το γεγονός ότι και το \ENG 6G \GR θα αυξήσει κι άλλο τις ταχύτητες, θα μειώσει τον λανθάνοντα χρόνο επικοινωνίας και θα αυξήσει την αξιοπιστία της επικοινωνίας, θα συμβάλει καθοριστικά στην επίτευξη της πλήρους κάλυψης.
Η πλήρης κάλυψη είναι ο βασικός στόχος της επόμενης γενιάς, η οποία οραματίζεται να συνδυάσει και να επεκτείνει τις δυνατότητες του \ENG 5G\GR. Πιο συγκεκριμένα, το \ENG 5G \GR διαθέτει 3 κατηγορίες υπηρεσιών: α) τις \ENG mMTC \GR που αναλύθηκαν προηγουμένως, β) τις εξαιρετικά αξιόπιστες επικοινωνίες μικρού λανθάνοντος χρόνου \ENG (URLLC - Ultra Reliable Low Latency Communications) \GR και τέλος γ) τις υπηρεσίες βελτιωμένης ευρυζωνικής σύνδεσης για κινητά τηλέφωνα (\ENG eMBB - enhanced Mobile BroadBand)\GR. Η 6η γενιά επιδιώκει να τις συνδυάσει όλες μαζί, για να δημιουργήσει ακόμα καλύτερη ποιότητα επικοινωνίας για τους χρήστες. Βέβαια, ένα τέτοιο εγχείρημα απαιτεί και κατάλληλες αλλαγές, καθώς και νέα τεχνολογία. Συνοπτικά, ορισμένοι τρόποι και τεχνικές που πρόκειται να εφαρμοστούν στα δίκτυα 6ης γενιάς για την επίτευξη των στόχων τους είναι τα εξής: 
\begin{itemize}
    \item Θα χρησιμοποιηθούν νέες συχνότητες του φάσματος, εκτός από τις τυπικές των \ENG 2.4 GHz \GR και αυτές των χιλιοστομετρικών μήκου κύματος (\ENG mm-wave communications\GR). Πιο συγκεκριμένα, μπορεί να γίνει χρήση των συχνοτήτων που δεν απαιτούν άδεια χρήσης (\ENG unlicensed bands\GR), όπως οι περιοχές \ENG 5-7 GHz, 57-71 GHz\GR, των επικοινωνιών συχνοτήτων \ENG THz (0.1 - 10 THz)\GR, καθώς και των οπτικών επικοινωνιών ή επικοινωνιών ορατού φωτός (\ENG VLC - Visible Light Communications - 430-790 THz)\GR, οι οποίες θα εξασφαλίσουν εώς και 1000 φορές μεγαλύτερο έυρος ζώνης και ρυθμούς μετάδοσης δεδομένων.
    \item Θα εφαρμοστούν αλγόριθμοι Τεχνητής Νοημοσύνης (\ENG Artificial Intelligence - AI\GR) και Μηχανικής Μάθησης (\ENG Machine Learning - ML\GR) που θα δώσουν στις ΙοΤ συσκευές την δυνατότητα να μάθουν και να προσαρμόζονται έξπυνα στο περιβάλλον τους, ακόμα και να κάνουν προβλέψεις. Με αυτούς τους αλογρίθμους, η ανάλυση των δεδομένων των αισθητήρων θα είναι πιο αποδοτική, θα ανιχνεύονται επιτυχώς τυχόντες ανωμαλίες στο δίκτυο, θα λαμβάνονται αυτόματα αποφάσεις, ενώ τέλος, το συνολικό δίκτυο θα γίνει πιο έξυπνο (\ENG network intelligentation\GR).
    \item Θα υιοθετηθούν πλατφόρμες, οι οποίες μπορούν να εγγυηθούν υψηλή ασφάλεια και προστασία από κυβερνοεπιθέσεις, όπως το \ENG Blockchain\GR. Με αυτόν τον τρόπο, το δίκτυο θα είναι πιο αποκεντρωμένο και τα δεδομένα θα είναι πιο ασφαλή κατά την μεταφορά τους.
    \item Θα δοθεί έμφαση στο λεγόμενο \ENG edge computing\GR. Το \ENG edge computing \GR είναι ιδιαίτερα χρήσιμο σε εφαρμογές ΙοΤ αισθητήρων που παράγουν τεράστια ποσά δεδομένων και απαιτούν μικρό λανθάνοντα χρόνο. Μέσω αυτής της τεχνολογίας, τα παραγόμενα δεδομένα αντί να μεταφερθούν και να επεξεργαστούν σε έναν κεντρικό εξυπηρετητή που πιθανότατα έχει να διαχειριστεί πολλά αιτήματα, στέλνονται σε κάποιον πολύ κοντινότερο κόμβο του δικτύου, όπου και αποθηκεύονται ή υφίστανται επεξεργασία. Αυτό μειώνει σημαντικά τον χρόνο επεξεργασίας τους και είναι κρίσιμο σε εφαρμογές πραγματικού χρόνου, όπου απαιτείται η αυτόματη λήψη αποφάσεων σε πραγματικό χρόνο (\ENG real-time decision making\GR), μιας και συμφέρει περισσότερο η ανάλυση των ΙοΤ δεδομένων σε πύλες (\ENG gateways\GR) και δρομολογητές (\ENG routers\GR) παρά σε κάποιον κεντρικό \ENG server\GR. Παράλληλα, αυτό θα οδηγήσει και σε καλύτερη κάλυψη, αφού πλέον δεν θα υπάρχει διακοπή επικοινωνίας σε περίπτωση που κάποιος εξυπρετητής τεθεί εκτός λειτουργίας (καταπολεμάται το \ENG Single Point of Failure\GR).
    \item Θα υπάρξει σύγκλιση (ταυτόχρονη καλή λειτουργία) ορισμένων υπηρεσιών, όπως η επικοινωνία, η αποθήκευση δεδομένων, η επεξεργασία, ο έλεγχος, η "αίσθηση" του περιβάλλοντος και ο εντοπισμός θέσης (\ENG Communication, Caching, Computing, Control, Sensing, Localization - 4CSL\GR). Έτσι, θα εκπληρωθούν όλες οι επιθμητές προδιαγραφές του \ENG 6G \GR, όπως η ταχύτητα, η αξιοπιστία και η πλήρης κάλυψη, εφόσον δηλαδή έχουν "ωριμάσει" όλες οι παραπάνω υπηρεσίες.
\end{itemize}
\\

Ωστόσο, όπως έχει ειπωθεί πολλές φορές, η 6η γενιά ενδιαφέρεται περισσότερο για την πλήρη κάλυψη, μιας και μέχρι στιγμής ένας χρήστης που βρισκόταν σε κάποια απομονωμένη επίγεια περιοχή ή σε κάποιο σημείο της θάλασσας ήταν αδύνατο να έχει δίκτυο. Οι μόνες περιοχές που μπορούσαν να έχουν πάντα πρόσβαση στο Διαδίκτυο ήταν οι αστικές και κάποιοι άλλοι οικισμοί κοντά σε μεγάλες πόλεις ή σταθμούς βάσης. Αυτή η κατάσταση θα αλλάξει ριζικά στις αρχές της επόμενης δεκαετίας, μιας και πλέον θα υπάρχει πρόσβαση στο Διαδίκτυο, τόσο στην Γη, όσο και στον αέρα, το διάστημα και τις θαλάσσιες περιοχές. Για να γίνει αυτό και να εξυπηρετηθούν οι ανάγκες του ΙοΤ, δεν αρκούν οι συμβατικές στατικές εγκαταστάσεις (\ENG static infrastructure\GR), ούτε συνιστάται η πυκνοποίηση του επίγειου δικτύου (\ENG network densification\GR), μιας και μία τέτοια επιλογή θα οδηγούσε σε αυξημένες παρεμβολές και περισσότερους σταθμούς βάσης που εκπέμπουν νέα ΗΜ κύματα. Ήδη, το υπάρχον περιβάλλον θα είναι υπερ-πυκνό (\ENG ultra-dense\GR) σε αισθητήρες που εκπέμπουν (με αμελητέα ισχύ βέβαια) και δεν θα ήταν σοφό να αυξηθεί κι άλλο η ΗΜ ακτινοβολία. Στα πλαίσια λοιπόν της αναζήτησης ενός νέου πιο ευέλικτου εξοπλισμού για καθιέρωση της απανταχού παρούσας επικοινωνίας, η ερευνητική κοινότητα κατέληξε στο συμπέρασμα ότι εκτός των τυπικών επίγειων δικτύων, θα μπορούσαν να υπάρξουν και τα λεγόμενα μη-επίγεια δίκτυα (\ENG non-terrestrial networks\GR), τα οποία θα αναλυθούν με ακρίβεια στην επόμενη υποενότητα.


\section{Μη-επίγεια δίκτυα}
Όπως αναφέρθηκε λοιπόν και παραπάνω, το ενδιαφέρον των ερευνητών έχει μετατοπιστεί στα μη-επίγεια δίκτυα, μιας και είναι τα μόνα που μπορούν να εγγυηθούν πλήρη κάλυψη σε κάθε σημείο της Γης. Οι πρώτες συσκευές που εφήρμοσαν τα \ENG non-terrestrial networks \GR ήταν οι δορυφόροι. Υπάρχουν πολλών ειδών δορυφόροι ανάλογα με το ύψος στο οποίο πετούν και διακρίνονται στους: α) πολύ χαμηλής τροχιάς (\ENG VLEO - Very Low Earth Orbit\GR), β) χαμηλής τροχιάς (\ENG LEO - Low Earth Orbit\GR), γ) μέτριας τροχιάς (\ENG MEO - Medium Earth Orbit\GR) και δ) γεωστατικής ισημερινής τροχιάς (\ENG GEO - Geostationary Equatorial Orbit\GR). Οι πρώτοι είναι οι πιο συχνοί , μιας και είναι εκείνοι που εξασφαλίζουν χαμηλούς λανθάνοντες χρόνους επικοινωνίας και επομένως ταχείες συνδέσεις, αυξάνουν την χωρητικότητα του ασύρματου δικτύου και είναι ικανοί για ακριβή εντοπισμό της θέσης ενός χρήστη (ακρίβεια της τάξης του εκατοστού - \ENG cm-level localization\GR).
\\

\begin{figure}[h]
    \centering
    \includegraphics[scale=0.55]{PICS/Introduction/non_terrestrial.png}
    \caption{Μη επίγεια δίκτυα: δορυφόροι, \ENG HAPs, UAVs\GR}
    \label{Pic 1.3}
\end{figure}
\vspace{6mm}

Βέβαια, εκτός από τους δορυφόρους, υπάρχουν κι άλλοι τρόποι εναέριας επικοινωνίας όπως οι πλατφόρμες μεγάλου υψομέτρου (\ENG HAPs - High Altitude Platforms\GR) και τα Μη Επανδρωμένα Εναέρια Οχήματα (\ENG UAVs - Unmanned Aerial Vehicles\GR). Τα \ENG HAPs \GR είναι μία ακόμη έξυπνη λύση στα πλαίσια των μη-επίγειων δικτύων, που αποσκοπούν σε πιο ευρυζωνικές συνδέσεις και φυσικά, στην αύξηση της κάλυψης σε περιοχές που δεν εξυπηρετούνταν παλαιότερα, όπως οι αγροτικές και οι παράκτιες. Η εξωτερική όψη τους θυμίζει \ENG zeppelins \GR, με την διαφορά ότι αυτές οι πλατφόρμες αιωρούνται στα 10-20 χιλιόμετρα από την επιφάνεια της Γης. Πιο συχνά χρησιμοποιούνται ως ενδιάμεσες ζεύξεις μεταξύ του χρήστη και του πυρήνα του δικτύου (\ENG backhaul links\GR) ή για την αποκατάσταση της επικοινωνίας σε περιοχές που δεν υποστηρίζονται προσωρινά από επίγεια δίκτυα, όπως εκείνες που έχουν υποστεί φυσικές καταστροφές. Στην συνέχεια, θα εξεταστεί με περισσότερη λεπτομέρεια και η τρίτη περίπτωση \ENG non-terrestrial networks\GR, τα \ENG UAVs \GR ή αλλιώς \ENG drones \GR, όπως είναι πιο γνωστά στον εμπορικό τομέα, μιας και αυτά πρωταγωνιστούν στην παρούσα διπλωματική εργασία. \\



\section{Μη Επανδρωμένα Εναέρια Οχήματα}
\subsection{Κατηγορίες των \ENG UAVs\GR}

Τα \ENG UAVs \GR είναι μικρά "αεροσκάφη", τα οποία όπως μαρτυρά και ο ίδιος ο ορισμός δεν έχουν ανθρώπινο πλήρωμα, αλλά μπορούν να ελεγχθούν απομακρυσμένα από έναν χειριστή, προκειμένου να κατευθυνθούν στον επιθυμητό προορισμό. Υπάρχουν 2 μεγάλες κατηγορίες \ENG drone\GR: α) τα σταθερής έλικας (\ENG fixed-wing UAVs\GR) και β) τα περιστροφικών ελίκων (\ENG rotary-wing UAVs\GR). Τα πρώτα είναι συνήθως πιο μεγάλα και ογκώδη, με σχήμα που θυμίζει στενά κανονικό αεροπλάνο. Έχουν μεγαλύτερη διάρκεα πτήσης, περίπου 45 λεπτά, οπότε μπορούν να καλύψουν μία μεγάλη περιοχή σε σχετικά μικρό χρονικό διάστημα. Διαθέτουν, ακόμα, καλύτερη αεροδυναμική συμπεριφορά και απόκριση σε κακές καιρικές συνθήκες, ενώ είναι γενικά και πιο ασφαλή, μιας και σε περίπτωση υπολειτουργίας της μηχανής δεν χάνουν απευθείας τον έλεγχο της πτήσης τους. Αυτό τα καθιστά ιδανικά για \ENG localization \GR ή μεταφορά εμπορευμάτων σε στρατιωτικές επιχειρήσεις, για σενάρια επίβλεψης μεγάλων περιοχών (π.χ. δάση) από ενδεχόμενες πυρκαγιές ή και για εναέριες φωτογραφίσεις μεγάλης ακρίβειας. \\

\begin{figure}[H]
    \centering
    \includegraphics[scale=0.16]{PICS/Introduction/uavs_real.jpg}
    \caption{\ENG Rotary-wing UAV \GR (αριστερά) και \ENG Fixed-wing UAV \GR (δεξιά)}
    \label{Pic 1.4}
\end{figure}

Από την άλλη, τα \ENG rotary-wing UAVs \GR πετούν σε ψηλότερο ύψος από τα \ENG fixed-wing \GR, ενώ οι 4 έλικες με τις οποίες είναι συνήθως εφοδιασμένα τους επιτρέπουν να αναπτύξουν μεγάλη κινητικότητα, όχι όμως τόσο μεγάλες ταχύτητες όσο τα \ENG fixed-wing\GR. Ορισμένες φορές, οι κατασκευές τους είναι πιο βαριές, μιας και οι έλικες και οι κινητήρες που κρατούν στον αέρα το \ENG drone \GR θα πρέπει να είναι ικανοί να υφίστανται μεταβολές στην ταχύτητα. Αυτήν τους η δυνατότητα να αλλάζουν εν κινήσει ταχύτητα τους επιτρέπει να είναι πιο ευέλικτα, ακόμα και να αιωρούνται (να κάνουν \ENG hovering\GR) πάνω από συγκεκριμένες κρίσιμες θέσεις σε αντίθεση με τα \ENG fixed-wing \GR που για να μείνουν στον αέρα πρέπει πάντα να έχουν μία μεγάλη σταθερή ταχύτητα. Η διάρκεια πτήσης τους είναι σημαντικά χαμηλότερη, γύρω στα 10-15 λεπτά, ενώ είναι πιο ευάλωτα στις περιβαλλοντικές αλλαγές. Τα τελευταία χρόνια, χρησιμοποιούνται ευρύτατα στον χώρο της βιομηχανίας, για συλλογή δεδομένων από ΙοΤ αισθητήρες και ποικίλες επιθεωρήσεις. \\



\subsection{Πλεονεκτήματα και εφαρμογές των \ENG UAVs\GR}
Ένα πολύ σημαντικό προνόμιο των \ENG drones \GR έναντι των δορυφόρων και των \ENG HAPs \GR είναι ότι πετούν σε πολύ χαμηλότερο ύψος, οπότε το μήκος των ραδιοζεύξεων είναι σημαντικά μικρότερο, γεγονός που συνεπάγεται καλύτερη ποιότητα σήματος στην λήψη, αλλά και μικρότερη χρονοκαθυστέρηση στην διεκπεραίωση των υπηρεσιών. Παράλληλα, έχουν και καλύτερη χωρική φασματική αποδοτικότητα (\ENG Area Spectral Efficiency - ASE\GR), μιας και οι δορυφόροι μπορεί να χρησιμοποιούν το ίδιο φάσμα, αλλά δεν το αξιοποιούν καθόλου όταν πετάνε πάνω από εντελώς ακατοίκητες περιοχές, όπως ωκεανοί, έρημοι ή απομακρυσμένα μέρη εν αντιθέσει με τα \ENG drone \GR που ποτέ δεν σπαταλούν το διαθέσιμο φάσμα τους. Επίσης, οι δορυφόροι αποτελούν μία ακριβή λύση, ακόμα κι εκείνοι που πετούν αρκετά κοντά στην Γη, γιατί εκτός από την ακριβή εγκατάσταση τους, πόροι χρησιμοποιούνται και κατά τα λεγόμενα \ENG hand-overs\GR, δηλαδή την μεταγωγή του σήματος, από τον έναν δορυφόρο στον άλλο. Τέλος, το πλέον σημαντικό προνόμιο τους είναι ότι η υψηλή κινητικότητα, καθώς και το ελεγχόμενο ύψος στο οποίο μπορούν να πετούν, προσφέρει την δυνατότητα για συνεχή οπτική επαφή (\ENG Line of Sight - LoS\GR) και επομένως, καλύτερα κανάλια επικοινωνίας.\\

Παρακάτω, θα συνοψιστούν όλα τα οφέλη που παρέχει η επικοινωνία μέσω των \ENG UAVs\GR, συμπεριλαμβανομένων κι ορισμένων που ήδη ειπώθηκαν, ενώ στην επόμενη παράγραφο θα παρατεθούν οι βασικές εφαρμογές αυτής της τεχνολογίας σήμερα. Τα σημαντικά οφέλη των \ENG UAVs \GR είναι:
\begin{itemize}
    \item Μαζική και απανταχού παρούσα συνδεσιμότητα (λόγω της μεγάλης κινητικότητάς τους) και αυξημένη χωρητικότητα στο δίκτυο, απαιτήσεις που είναι απαραίτητες να εκπληρωθούν στα πλαίσια του ΙοΤ και των δικτύων 6ης γενιάς.
    \item Υψηλή ευελιξία, ελεγχόμενη τροχιά, πλήρης αυτονομία και μεγάλη επεκτασιμότητα, που ευνοούν την γρήγορη εκπλήρωση των υπηρεσιών τους.
    \item Εύκολος έλεγχος που δίνει μεγάλη ελευθερία στον σχεδιαστή του δικτύου. Συχνή είναι και η χρήση τους ως αναμεταδότες.
    \item Οικονομικά ωφέλιμες λύσεις (\ENG cost-effective\GR) σε σχέση με τους "ανταγωνιστές" τους στα μη-επίγεια περιβάλλοντα, τους δορυφόρους και τα \ENG HAPs\GR. Αυτό, κυρίως, οφείλεται στο χαμηλό κόστος κατασκευής και συντήρησής τους
    \item Ελεγχόμενο ύψος κι άρα αυξημένες πιθανότητες \ENG LoS \GR καναλιών. Το σχετικά χαμηλό ύψος τους σε σύγκριση με τους δορυφόρους και τα \ENG HAPs \GR συνεπάγεται καλύτερη ποιότητα επικοινωνίας και ρυθμούς μετάδοσης, μιας και η απόσβεση του σήματος είναι μικρή.
    \item Ορισμένα \ENG drones \GR είναι εφοδιασμένα με \ENG buffers \GR (ενσωματωμένες μνήμες και δίσκους), γεγονός που επιτρέπει μεταγωγές (\ENG handover operations\GR) και τις λεγόμενες \ENG opportunistic communications\GR. 
\end{itemize}

Ορισμένες πρακτικές εφαρμογές των \ENG UAVs \GR είναι:
\begin{itemize}
    \item Συλλογή δεδομένων από αισθητήρες σε ΙοΤ σενάρια για επεξεργασία τους, αυτοματοποίηση διαδικασιών, προβλέψεις ή και λήψη αποφάσεων.
    Η ύπαρξη ενός κόμβου πάνω από τους αισθητήρες θα αυξήσει τον χρόνο ζωής τους, μιας και πλέον δεν θα χρειάζεται να στέλνουν με μεγάλη ισχύ για να φτάσει το σήμα στον σταθμό βάσης κι έτσι θα εξοικονομούν μπαταρία και το δίκτυο θα συντηρείται πιο αποδοτικά.
    \item Λειτουργία ως αναμεταδότης σε περιπτώσεις που έχει χαθεί η επικοινωνία μεταξύ 2 απομακρυσμένων χρηστών και απαιτείται αποκατάσταση σύνδεσης. Μπορεί να λειτουργήσει επίσης ως \ENG relay \GR και σε ΙοΤ εφαρμογές, όπου οι αισθητήρες θα στέλνουν δεδομένα και το \ENG drone \GR θα τα αποθηκεύει σε ένα \ENG buffer\GR, για να τα στείλει στο τέλος της πτήσης του στον σταθμό βάσης.
    \item Επίβλεψη και επιθεώρηση με "περιπολίες" κοντά σε παράκτιες περιοχές, δάση, πάνω από υδρόβια περιβάλλοντα, σε δρόμους υψηλών ταχυτήτων ή και για στρατιωτικούς σκοπούς και αστυνομικούς ελέγχους. Όλα αυτά θα καταστούν δυνατά μέσα από την λήψη φωτογραφιών και βίντεο στις περιοχές ενδιαφέροντος.
    \item Λειτουργία ως εναέριος σταθμός βάσης (\ENG aerial Base Station - BS\GR) συνεργατικά με τα επίγεια δίκτυα σε έκτακτες περιπτώσεις, όπως σε περιοχές που έχουν υποστεί καταστροφή ή σε περιοχή όπου έχει χαθεί το σήμα, λόγω κάποιου ατυχήματος.
\end{itemize}
\\

\subsection{Μειονεκτήματα των \ENG UAVs\GR}
Όπως κάθε συσκευή και τεχνολογία, έτσι και τα \ENG UAVs \GR δεν έχουν μόνο θετικά, αλλά και αρνητικά χαρακτηριστικά. Ένα πρόβλημα είναι ότι είναι αρκετά ευάλωτα στις καιρικές συνθήκες (ιδιαίτερα τα \ENG rotary-wing UAVs\GR), με αποτέλεσμα η πτήση τους να επηρεάζεται σημαντικά σε περιπτώσεις κακοκαιρίας ή και να μην ολοκληρώνεται όταν υπάρχει ισχυρός άνεμος και το \ENG drone \GR δεν μπορεί να ισορροπήσει. Ωστόσο, το πιο σημαντικό μειονέκτημά τους είναι πως πρόκειται για συστήματα που περιορίζονται χρονικά (\ENG time-constrained systems\GR), γεγονός που σημαίνει ότι δεν έχουν άπειρη διάρκεια πτήσης. Φυσικά, αυτό είναι αναμενόμενο, μιας και η μπαταρία τους έχει πεπερασμένη χωρητικότητα, ενώ η ισχύς που καταναλώνουν αυξάνεται με το βάρος τους. Επίσης, ενέργεια καταναλώνεται και για να αιωρούνται, αφού οι κινητήρες που βρίσκονται στις έλικες απαιτούν ισχύ για να λειτουργήσουν. Παράλληλα, η μεταβολή ταχύτητας είναι σαν να προσδίδει πρόσθετο βάρος στην κατασκευή, ενώ ενέργεια (μικρή βέβαια) χάνεται και κατά την επικοινωνία του \ENG UAV \GR με τους χρήστες.
\\

Επομένως, θα πρέπει με ένα \ENG time-constrained \GR σύστημα που επηρεάζεται από τις καιρικές συνθήκες να επιτευχθεί πλήρης κάλυψη και αξιόπιστη επικοινωνία μέσα από την δημιουργία \ENG LoS \GR καναλιών. Ωστόσο, κανείς δεν θα μπορούσε να εγγυηθεί κάτι τέτοιο από την στιγμή που η ίδια η ασύρματη μετάδοση είναι ένα στοχαστικό φαινόμενο (λόγω \ENG fading\GR). Το περιβάλλον και τα αντικείμενα που υπάρχουν σε αυτό επηρεάζουν με στοχαστικό τρόπο την μετάδοση ενός ηλεκτρομαγνητικού σήματος στον χώρο. Από την μία, η ύπαρξη πολλαπλών διαδρομών κατά την μετάδοση (\ENG multipath\GR) οδηγεί σε φαινόμενα \ENG fading\GR, ενώ από την άλλη, ανακλάσεις και διαθλάσεις από μεγάλα αντικείμενα είναι η βασική πηγή ανεπιθύμητων παρεμβολών. Όλα αυτά αποτελούν παράγοντες που υποβαθμίζουν την ποιότητα επικοινωνίας και με αυτό τον τρόπο, το περιβάλλον δρα ως ένα ακόμα εμπόδιο για τα  τηλεπικοινωνιακά συστήματα. Τα τελευταία χρόνια, αναπτύχθηκε μία ιδέα, σύμφωνα με την οποία όλοι οι παράγοντες που θα μπορούσαν να φθείρουν το σήμα θα μπορούσαν να ελεγχθούν ηλεκτρονικά καθιστώνας το ως τώρα "αφιλόξενο" περιβάλλον διάδοσης σε μία ελέγξιμη μεταβλητή που χρίζει βελτιστοποίησης. Η νέα ιδέα αυτή αφορά τα λεγόμενα Προγραμματιζόμενα Ασύρματα Περιβάλλοντα διάδοσης (\ENG Programmable Wireless Environments - PWE\GR). Αν υπήρχε ένας τρόπος να ελέγχουμε κάθε στιγμή το περιβάλλον διάδοσης και να έχουμε τέλεια γνώση των καναλιών (\ENG perfect channel estimation - perfect CSI\GR), θα μπορούσαμε μέσω του \ENG UAV \GR να πετύχουμε την πλήρη κάλυψη, που είναι καθοριστικής σημασίας για τα μελλοντικά δίκτυα και την ιδέα του ΙοΤ.
\\

\section{Προγραμματιζόμενο Ασύρματο Περιβάλλον διάδοσης}
Μέχρι την νέα εποχή των ασύρματων δικτύων που διανύουμε σήμερα, το περιβάλλον διάδοσης θεωρούνταν ως μία οντότητα που συμπεριφέρεται με στοχαστικό τρόπο, με συνέπεια τα ηλεκτρομαγνητικά κύματα του πομπού να φτάνουν στον δέκτη αλλοιωμένα, εξαιτίας των μη-ελεγχόμενων αλληλεπιδράσεων τους με αντικείμενα του περιβάλλοντος. Ως τώρα, η στοχαστικότητα που διήκρινε το περιβάλλον διάδοσης λαμβανόταν υπόψιν είτε για να γίνουν λιγότερο περίπλοκες οι αρχιτεκτονικές πομπού και δέκτη, είτε για την αύξηση της ποιότητας επικοινωνίας (\ENG Quality of Service - QoS\GR), όπως συμβαίνει για παράδειγμα στην περίπτωση του \ENG Maximum Ratio Combining\GR, κατά την οποία τα πολλαπλά αντίγραφα του σήματος που φτάνουν στις κεραίες του δέκτη, αθροίζονται κατά απόλυτη τιμή, για να αυξήσουν τον σηματοθορυβικό λόγο και να εξασφαλίσουν περισσότερη αξιοπιστία κατά την επικοινωνία (μείωση πιθανότητας διακοπής επικοινωνίας). \\

\begin{figure}[h]
    \centering
    \includegraphics[scale=0.65]{PICS/Introduction/PWE.png}
    \caption{Στόχοι ενός \ENG PWE\GR}
    \label{Pic 1.5}
\end{figure}
\newpage







Αντίθετα με ό,τι συμβαίνει στα παραδοσιακά ασύρματα συστήματα, ένα έξυπνο επαναπρογραμματιζόμενο ραδιο-περιβάλλον καθιστά την διαδικασία της μετάδοσης από στοχαστικό σε ντετερμινστικό φαινόμενο. Ένα τέτοιο έξυπνο περιβάλλον μπορεί να ελέγξει την ηλεκτρομαγνητική συμπεριφορά των αντικείμενων του περιβάλλοντος μέσω λογισμικού, για αυτό και ένας ισοδύναμος ορισμός στα αγγλικά είναι το \ENG software-defined environment\GR. Τα διαφορετικά αντίγραφα που φτάνουν στον δέκτη δεν φτάνουν με τυχαία πλάτη και φάσεις (που θα μπορούσαν να προκαλέσουν ακυρωτική συμβολή), αλλά με ελεγχόμενο τρόπο. Έτσι, ένα \ENG PWE \GR μπορεί να έχει γνώση του περιβάλλοντος γύρω του και της επίδρασης των διαφόρων αντικειμένων στα κανάλια που δημιουργούνται, με αποτέλεσμα να μπορεί να εγγυηθεί καλύτερες συνθήκες επικοινωνίας. Κάποιες ιδιότητες που μπορεί να αναπτύξει ένα τέτοιο περιβάλλον είναι: α) αύξηση της ποιότητας επικοινωνίας (\ENG QoS - \GR π.χ. αύξηση του \ENG SNR\GR), β) εξασφάλιση ασφαλούς διαδρομής της πληροφορίας, γ) ασύρματη φόρτιση, δ) συγκομιδή ενέργειας (\ENG energy harvesting\GR) ε) μηδενισμός σήματος σε ορισμένες κατευθύνσεις (π.χ. σε σημεία όπου πιθανόν να υπάρχουν υποκλοπείς) και στ) εφαρμογές εκτεταμένης πραγματικότητας (\ENG Extended Reality\GR). Υπό αυτό το πρίσμα, η ερευνητική κοινότητα έχει προχωρήσει στην δημιουργία των περίφημων Επαναπρογραμματιζόμενων Έξυπνων Επιφανειών (\ENG Reconfigurable Intelligent Surface - RIS\GR), επιφανειών που δύνανται να πραγματοποιήσουν τους παραπάνω στόχους, δηλαδή τον ελέγχο του περιβάλλοντος διάδοσης και την μετατροπή της ασύρματης μετάδοσης από στοχαστικό σε ντετερμινιστικό φαινόμενο. 


\section{\ENG RIS\GR}

\subsection{Δομή και τρόπος κατασκευής των \ENG RIS\GR}

Τα \ENG RIS \GR αποτελούνται από πολλά επιμέρους ηλεκτρικά αγώγιμα στοιχεία (\ENG elements\GR), τα οποία κατασκευάζονται από τα επονομαζόμενα μετα-υλικά (γι αυτό και οι ίδιες οι επιφάνειες ονομάζονται μετα-επιφάνειες), τα οποία τοποθετούνται πάνω σε κάποιο διηλεκτρικό υπόστρωμα. Τα μετα-υλικά είναι υλικά, τα οποία έχουν την δυνατότητα να μεταβάλλουν τις ηλεκτρομαγνητικές ιδιότητες των προσπίπτοντων κυμάτων, με σκοπό να βελτιώσουν την την ποιότητα του σήματος στην λήψη. Κάθε στοιχείο μπορεί να λειτουργήσει ανεξάρτητα από το άλλο, μιας και συνήθως υπάρχει ένας έξυπνος μικρο-ελεγκτής, ο οποίος μπορεί ανά πάσα στιγμή να μεταβάλλει τα πλάτη και τις φάσεις των στοιχείων, για να επιτευχθεί το επιθυμητό αποτέλεσμα. Ουσιαστικά, τα \ENG RIS \GR έχουν δομή που θυμίζει στενά αυτή των στοιχειοκεραιών, μιας και κάθε στοιχείο λειτουργεί αυτόνομα, ενώ η τελική απόκριση του συστήματος εξαρτάται από την υπέρθεση των κυμάτων που μεταβάλλουν τα στοιχεία του \ENG RIS\GR. Η δυνατότητα για ηλεκτρονικό χειρισμό των στοιχείων προσδίδει μεγάλη ελευθερία στον σχεδιαστή του δικτύου, μιας και τα \ENG RIS \GR μπορούν να επιτελέσουν μία σειρά ηλεκτρομαγνητικών λειτουργιών, όπως ανάκλαση, διάθλαση, διάχυση, αλλαγή πόλωσης και απορρόφηση δέσμης ακτινοβολίας. Κατά κάποιον τρόπο, πρόκειται για μία αλλαγή στο "φυσικό επίπεδο" (\ENG physical layer\GR) της επικοινωνίας που εξασφαλίζει βελτιωμένες επιδόσεις έναντι άλλων συμβατικών συστημάτων.
\vspace{4mm}

\begin{figure}[H]
    \centering
    \includegraphics[scale=0.5]{PICS/Introduction/metasurface.png}
    \caption{Δομή μίας μεταεπιφάνειας (\ENG RIS\GR)}
    \label{Pic 1.6}
\end{figure}
\vspace{4mm}

Μία μετα-επιφάνεια μπορεί να δημιουργηθεί με πολλούς τρόπους και να επιτελέσει ποικίλες λειτουργίες. Στο [41], που συνιστά μία από τις πρώτες προσπάθειες κατασκευής έξυπνων επιφανειών, οι συγγραφείς δημιούργησαν "έξυπνους τοίχους" και τοποθέτησαν ΡΙΝ διόδους στις μεταλλικές συνδέσεις μεταξύ των στοιχειών. Όταν όλες (ή σχεδόν όλες) οι δίοδοι βρίσκονταν σε κατάσταση ΟΝ, ο τοίχος λειτουργούσε ως τέλειος ανακλαστήρας, κατευθύνοντας το κύμα με γωνία ανάκλασης ίση με την γωνία πρόσπτωσης. Αντίθετα, όταν οι δίοδοι βρίσκονταν σε κατάσταση \ENG OFF\GR, τα ηλεκτρομαγνητικά κύματα μπορούσαν να απορροφηθούν από τον τοίχο και να μην ανακλαστούν στο περιβάλλον. Μία τέτοια λειτουργία των \ENG RIS \GR είναι εξαιρετικά σημαντική σε στρατιωτικές επιχειρήσεις. Ορισμένα στρατιωτικά αεροπλάνα ή 
\ENG drone \GR έχουν τοποθετημένες μεταεπιφάνειες στο κάτω μέρος της κατασκευής τους. Με την λειτουργία της απορρόφησης των ΗΜ κυμάτων, πετυχαίνουν να μην γίνονται αντιληπτά από τα εχθρικά συστήματα ανίχνευσης κίνησης, καθώς δεν επιστρέφει πίσω κανένα ΗΜ κύμα κι άρα είναι μη ανιχνεύσιμα κατά την πτήση τους.
\vspace{4mm}



\begin{figure}[h]
    \centering
    \includegraphics[scale=0.65]{PICS/Introduction/reflected.png}
    \caption{Λειτουργία \ENG RIS \GR ως ανακλαστήρας}
    \label{Pic 1.7}
\end{figure}







Ένας δεύτερος τρόπος δημιουργίας ενός \ENG RIS \GR που λειτουργεί ως ανακλαστήρας είναι μέσω \ENG varactors\GR. Ένας \ENG varactor \GR είναι στην πραγματικότητα ένας πυκνωτής που μπορεί να συντονιστεί (\ENG tunable resonator\GR), οπότε κάθε στοιχείο-ανακλαστική μονάδα χρησιμοποιεί έναν \ENG varactor\GR, για να αποκτήσει φάση. Αλλαγή στην τάση πόλωσης του \ENG varactor \GR οδηγεί σε αλλαγή της χωρητικότητας του πυκνωτή, οπότε έτσι πετυχαίνεται ο ηλεκτρονικός συντονισμός της επιφάνειας (\ENG electronical tuning\GR) και αποφεύγεται η αλλαγή των διαστάσεων του αντηχείου για αλλαγή της συχνότητας συντονισμού. Τέλος, ένας μικρο-ελεγκτής αλλάζει την τάση πόλωσης των \ENG varactors \GR κι άρα την χωρητικότητά τους επιτρέποντας σε κάθε στοιχείο να αλλάξει την φάση του προσπίπτοντος κύματος κατά τέτοιον τρόπο, ώστε η υπέρθεσή τους να δημιουργήσει μία δέσμη ακτινοβολίας κατά την επιθυμητή κατεύθυνση (\ENG beamforming\GR). Υπάρχουν κι άλλοι τρόποι δημιουργίας έξυπνων μετα-επιφανειών που επιτελούν άλλες ηλεκτρομαγνητικές λειτουργίες, αλλά η μελέτη δημιουργίας τέτοιων επιφανειών ξεφεύγει από τον σκοπό της παρούσας διπλωματικής.
\vspace{4mm}

\begin{figure}[h]
    \centering
    \includegraphics[scale=0.75]{PICS/Introduction/RIS varactor.png}
    \caption{\ENG RIS \GR με \ENG varactors\GR}
    \label{Pic 1.8}
\end{figure}
\vspace{6mm}

\subsection{Γενικά στοιχεία και λεπτομέρειες των \ENG RIS\GR}
Ιδιαίτερη σημασία πρέπει να δοθεί στο γεγονός ότι, όπως και στις στοιχειοκεραίες, έτσι και στις έξυπνες μετα-επιφάνειες κάθε συνδυασμός πλάτους και φάσης για τα στοιχεία δημιουργεί ένα νέο διάγραμμα ακτινοβολίας, με αποτέλεσμα να μπορούν να υποστηριχθούν πολλά διαφορετικά σενάρια επικοινωνίας. Το πιο συνηθισμένο είναι αυτό του \ENG beam steering\GR, που αναφέρθηκε παραπάνω, οπότε σε αυτήν την περίπτωση, οι φάσεις που προσδίδει ο μικρο-ελεγκτής στα επιμέρους στοιχεία προκαλούν διαφορετικές χρονο-καθυστερήσεις (\ENG delays\GR) κι έτσι, τα ανακλώμενα κύματα συνδυάζονται στον δέκτη με την ίδια φάση (ενισχυτική συμβολή). Θα μπορούσαμε να φανταστούμε τα \ENG RIS \GR ως οντότητες που ενισχύουν παθητικά το σήμα προς την επιθυμητή κατεύθυνση (ή κατευθύνσεις) χωρίς την ανάγκη να έχουν ενεργητικά κυκλώματα ή ενισχυτές. \\

Κάθε στοιχείο που ελέγχει ο \ENG microcontroller \GR είναι διαστάσεων κάτω του $\lambda/2$ (συνήθως $\frac{\lambda}{10} \,x\, \frac{\lambda}{10}$), ενώ για να αποφευχθούν φαινόμενα σύζευξης και συσχέτισης των καναλιών, προτιμάται διαχωριστική απόσταση τουλάχιστον μισού μήκους κύματος μεταξύ των στοιχειών (συνήθως $\lambda/2$).
Ο ελεγκτής αποτελεί την πηγή ενέργειας των παθητικών στοιχείων του \ENG RIS \GR που λειτουργεί ως \ENG reflect array\GR, ευθύνεται για την επικοινωνία στοιχείου με στοιχείο και στοιχείου με κάθε εξωτερική πηγή, ενώ το βασικό του καθήκον είναι πως ρυθμίζει κατάλληλα τις φάσεις και τα πλάτη της διάταξης. Με τους κατάλληλους συνδυασμούς βαρών, δημιουργεί το επιθυμητό διάγραμμα ακτινοβολίας, για να επιτελεστεί η αντίστοιχη λειτουργία. Φυσικά, υπάρχει δυνατότητα για \ENG real-time \GR απόδοση βαρών (απαιτείται εκτίμηση καναλιού σε κάθε χρόνο καναλιού - \ENG coherent time\GR), αλλά και για στατικά βάρη που παραμένουν ίδια κάθε χρονική στιγμή, γεγονός που σημαίνει ότι η διάταξη έχει πάντα το ίδιο διάγραμμα ακτινοβολίας.
\vspace{4mm}



\begin{figure}[H]
    \centering
    \includegraphics[scale=0.65]{PICS/Introduction/functionalities.png}
    \caption{Ρύθμιση φάσεων από τον μικρο-ελεγκτή (π.χ. \ENG Arduino/Raspberry Pi\GR) μέσω διόδων}
    \label{Pic 1.9}
\end{figure}
\vspace{6mm}


\subsection{Ηλεκτρομαγνητικές λειτουργίες των \ENG RIS\GR}
Όπως ειπώθηκε και προηγουμένως, τα \ENG RIS \GR μπορούν να επιτελέσουν μία σειρά ΗΜ λειτουργιών-συναρτήσεων. Με την πρόσδοση των κατάλληλων βαρών (πλάτη και φάσεις) σε κάθε στοιχείο μπορούμε να προκαλέσουμε:
\begin{itemize}
    \item Ανάκλαση (\ENG Reflection\GR): Παραπάνω εξηγήθηκε κι ένας ακριβής τρόπος για να ανακλάσουμε τέλεια το ΗΜ κύμα που προσπίπτει στην μεταεπιφάνεια. Γενικά, σε περίπτωση που ο αριθμός Μ των στοιχείων είναι μεγάλος, τότε η όλη δομή μπορεί να λειτουργήσει εύκολα ως τέλειος ανακλαστήρας.
    \item Κατεύθυνση δέσμης ακτινοβολίας (\ENG Beam Forming/Beam Steering\GR): Το \ENG RIS \GR δύναται να "ανακλάσει" ένα ΗΜ κύμα κατά την επιθυμητή κατεύθυνση (γωνία ανάκλασης διαφορετική από την γωνία πρόσπτωσης) σύμφωνα με τον γενικευμένο νόμο του \ENG Snell\GR.
    \item Διάσπαση δέσμης ακτινοβολίας (\ENG Beam Splitting\GR): Η μεταεπιφάνεια μπορεί να διαχωρίσει την αρχική δέσμη σε 2 ή περισσότερες επιμέρους δέσμες ακτινοβολίας προς διακριτές κατευθύνσεις (διαφορετικές από εκείνες που ορίζει ο κλασικός νόμος του \ENG Snell\GR).
    \item Απορρόφηση κύματος (\ENG Absorption\GR): Μπορούμε να προγραμματίσουμε κατάλληλα το \ENG RIS\GR, ώστε να απορροφήσει πλήρως ένα ΗΜ κύμα ανεξαρτήτως πόλωσης και γωνίας αφίξεως.
    \item Διάχυση (\ENG Diffusion\GR): Το \ENG RIS \GR μπορεί με τις κατάλληλες γωνίες και βάρη να προκαλέσει ισοτροπική διάχυση στο προσπίπτον ΗΜ κύμα.
    \item Πόλωση (\ENG Polarization\GR): Η μεταεπιφάνεια είναι σε θέση να μεταβάλλει την πόλωση ενός κύματος είτε σε μία μίξη εγκάρσιας ηλεκτρικής και μαγνητικής πόλωσης είτε σε μία εξ αυτών. Επίσης, η αλλαγή πόλωσης μπορεί να ισοδυναμεί με μία νέα διαμόρφωση.
    \item Πρόσθεση ΗΜ σημάτων (σαν \ENG beam combining\GR): Έστω δύο ΗΜ σήματα $x_1, x_2$ που προέρχονται από 2 τυχαίες κατευθύνσεις. Με καλή εκτίμηση καναλιού και μέσω αλγορίθμων μηχανικής εκμάθησης \ENG DoA (Directions of Arrival) \GR, το \ENG RIS \GR μπορεί να αντιληφθεί τις γωνίες άφιξης και να προσθέσει τα 2 σήματα, κατευθύνοντάς τα σε μία άλλη γωνία αποχώρησης (στέλνει το άθροισμα $x_3 = x_1 + x_2$). Είναι η αντίστροφη λειτουργία του \ENG beam splitting\GR.
\end{itemize}

\subsection{Πλεονεκτήματα των \ENG RIS\GR}
Ορισμένα βασικά πλεονεκτήματα αυτής της τεχνολογίας είναι:

\begin{itemize}
    \item Είναι σχεδόν παθητικές διατάξεις, μιας και τα στοιχεία του ελέγχονται από κάποιον \ENG microcontroller\GR, χωρίς να απαιτούν κάποια άλλη πηγή ενέρεγειας. Συμβάλλουν, κατά αυτόν τον τρόπο, στην μείωση της ηλεκτρομαγνητικής (ΗΜ) ακτινοβολίας, αφού δεν εκπέμπουν εκ νέου ΗΜ σήματα, αλλά χειρίζονται έξυπνα τα ήδη υπάρχοντα (μείωση της "ΗΜ μόλυνσης").
    \item Προσφέρουν μεγάλη ενίσχυση, ανάλογη με το τετράγωνο του αριθμού των στοιχείων. Για παράδειγμα 100 στοιχεία προσφέρουν ενίσχυση περίπου $10^4 \, [nat] \,=\, 40 \,dB$. Παράλληλα, δεν εισάγουν θόρυβο, μιας και δεν περιλαμβάνουν στοιχεία όπως \ENG ADC/DAC converters\GR, οπότε η ενίσχυση αυτή δεν υποβαθμίζεται.
    \item Η απόκρισή τους αφορά όλες τις περιοχές του φάσματος (\ENG full-band response\GR), γεγονός που σημαίνει ότι μπορούμε να χρησιμοποιήσουμε οποιαδήποτε συχνότητα θέλουμε. Επίσης, τα \ENG RIS \GR είναι και μία \ENG full-duplex \GR διάταξη, καθώς μπορούν ταυτόχρονα να ανακλούν όσα ΗΜ κύματα βρίσκονται στο περιβάλλον.
    \item Μπορούν να τοποθετηθούν εύκολα σε εσωτερικούς χώρους, προσόψεις κτιρίων και εργοστασίων (\ENG terrestrial RIS\GR) ή ακόμα και σε \ENG UAVs (Aerial RIS\GR), ενώ μπορούν να παραχθούν σε μεγάλες ποσότητες από \ENG 3D printers\GR.
\end{itemize}
\vspace{6mm}


\subsection{Εφαρμογές/χρήσεις των \ENG RIS\GR}
Τα \ENG RIS \GR μπορούν να σταθούν ιδιαίτερα χρήσιμα στις παρακάτω περιπτώσεις και πρακτικές εφαρμογές:
\begin{itemize}
    \item Λειτουργία ως αναμεταδότες (\ENG relay\GR) για την αποκατάσταση της επικοινωνίας μεταξύ 2 συσκευών, οι οποίες διαχωρίζονται πιθανότατα από κάποιο εμπόδιο. Συχνά μεταξύ του σταθμού βάσης και του χρήστη μεσολαβούν κτίρια ή άλλα αντικείμενα, οπότε η εγκατάσταση ενός \ENG RIS \GR θα μπορούσε να εξασφαλίσει κανάλια οπτικής επαφής (\ENG LoS\GR) και άρα, καλύτερο \ENG SNR \GR και μικρότερη πιθανότητα διακοπής επικοινωνίας. Για μία τέτοια εφαρμογή επιλέγεται η λειτουργεία "\ENG beam steering\GR".
    \item Πιο κατευθυντική μετάδοση σήματος προς την κατεύθυνση του χρήστη, καθώς και μείωση των παρεμβολών από κάποια άλλη. Ένα τέτοιο διάγραμμα ακτινοβολίας θα ήταν χρήσιμο και σε περιπτώσεις που επιθυμούμε το σήμα μας να μην μεταδίδεται προς κάποιες κατευθύνσεις λόγω ύπαρξης κάποιας συσκευής υποκλοπής (μέσω \ENG beam forming, beam splitting\GR).
    \item Τα \ENG RIS \GR μπορούν να δημιουργήσουν τεχνητό \ENG LoS \GR στην περίπτωση που λειτουργήσουν συνεργατικά (\ENG cascaed RIS\GR) και έτσι να εξασφαλίσουν ένα αξιόπιστο εξατομικευμένο μονοπάτι επικοινωνίας (\ENG reliable end-to-end custom route\GR).
    \item \ENG Over-the-air-computing \GR ή \ENG AirComputing\GR: Επιτρέπει στις συσκευές του δικτύου να μπορούν να αποκτήσουν πρόσβαση σε υπολογιστική ισχύ, ικανότητα αποθήκευσης και σε άλλα λογισμικά από \ENG servers \GR που είναι απομακρυσμένοι λόγω έλλειψης αυτών των δυνατοτήτων σε κοντινούς κόμβους του δικτύου. Έτσι, τα \ENG RIS \GR καταφέρνουν να δημιουργήσουν επεκτάσιμα, αξιόπιστα και ασφαλή δίκτυα.
    \item Μπορεί να πραγματοποιήσει το λεγόμενο \ENG RF Imaging\GR, που όπως μαρτυρά κι ο ορισμός, είναι η χρησιμοποίηση των μικροκυματικών συχνοτήτων για την αποτύπωση του φυσικού περιβάλλοντος ή άλλων αντικειμένων του πραγματικού κόσμου. Μία τέτοια λειτουργία θα είναι χρήσιμη για την ταυτοποίηση και ανίχνευση στοιχείων σε εφαρμογές \ENG Extended Reality - XR \GR (δηλαδή \ENG Virtual Reality - VR, Augmented Reality - AR, Mixed Reality - MR\GR).
    \item Επαρκέστερη κάλυψη σε περιοχές απομακρυσμένες ή με κακή ποιότητα σήματος, όπως σταθμοί του μετρό. Σε τέτοια σημεία, η παλαιότερη λύση ήταν είτε η εγκατάσταση νέων σταθμών βάσης είτε η τοποθέτηση αναμεταδοτών (\ENG relays\GR) και επαναληπτών (\ENG repeaters\GR), λύση η οποία αύξανε τις εκπομπές. Ωστόσο, η εγκατάσταση επίγειων \ENG RIS \GR είναι τόσο αποδοτική όσο και φιλική προς το περιβάλλον.
    \item Μηδαμινής ενέργειας Διαδίκτυο των Πραγμάτων (\ENG energy-free IoT\GR). Τα \ENG RIS \GR μπορούν να δράσουν ως μεσολαβητές στην επικοινωνία 2 κόμβων και να μειώσουν τις εκπομπές των ΙοΤ αισθητήρων, αφού προσφέρουν ικανοποιητική ενίσχυση στο προσπίπτον κύμα. Με αυτό τον τρόπο, αυξάνεται ο χρόνος ζωής του δικτύου και εξασφαλίζεται ένα ενεργειακά αποδοτικότερο δίκτυο.
    
\end{itemize}
\vspace{4mm}


 Βέβαια, τέτοιου είδους επικοινωνίες πάσχουν από το λεγόμενο \ENG "double-path loss effect"\GR, αφού το σήμα πραγματοποιεί 2 διαδρομές κατά την μετάδοσή του (πομπός-\ENG RIS, RIS-\GRδέκτης). Συγκεκριμένα, η ισχύς λήψης είναι αντιστρόφως ανάλογη των τετραγώνων των 2 αυτών αποστάσεων σύμφωνα με τον τετραγωνικό νόμο και έχοντας υποθέσει \ENG LoS \GR κανάλια, δηλαδή: $P_{rec} \,\varpropto\, P_{tr} \cdot (\frac{1}{d_1})^2 \cdot (\frac{1}{d_2})^2$ (\ENG radar-like equation\GR). Καταλαβαίνει κανείς ότι το σήμα υφίσταται τεράστια απόσβεση κατά την διπλή του διαδρομή και μάλιστα, στην χειρότερη περίπτωση, όπου το \ENG RIS \GR βρίσκεται στο κέντρο της απόστασης πομπού και δέκτη ($d_1 \,=\, d_2 \,=\, d/2$), η απόσβεση αυτή είναι αντιστρόφως ανάλογη με την 4η δύναμη της απόστασης ($P_{rec} \,\varpropto\, P_{tr} \cdot (\frac{1}{d})^4$). \\
 
 Αυτό σημαίνει ότι θα πρέπει είτε να επιλεγούν συγκεκριμένες μεγάλες τιμές του αριθμού των στοιχείων $Μ$, επιλογή που είναι οικονομικά ασύμφορη, είτε να βρεθεί ένας τρόπος, ώστε οι τιμές απόσβεσης λόγω του \ENG double path \GR να είναι όσο το δυνατόν μικρότερες προς εξοικονόμηση του Μ. Μία τέτοια αποδοτική λύση είναι η προσάρτηση του \ENG RIS frame \GR πάνω σε ένα ιπτάμενο \ENG UAV\GR. Εφόσον, το \ENG UAV \GR μπορεί να μετακινείται ελεύθερα και γρήγορα, τότε θα μπορούσε να πετάει πάνω από αισθητήρες σε ένα ΙοΤ σενάριο και να συλλέγει δεδομένα από αυτούς εξασφαλίζοντας μικρό \ENG double path loss\GR. Παράλληλα, η απανταχού κάλυψη που οραματίζονται τα δίκτυα της 6ης γενιάς θα μπορέσει να καταστεί δυνατή μέσω αυτού του συνδυασμού τεχνολογιών, καθώς από την μία το \ENG UAV \GR προσφέρει την απαραίτητη κινητικότητα για την επίτευξη της κάλυψης, ενώ το \ENG RIS \GR ενισχύει σημαντικά το σήμα πάντοτε προς την πλευρά του σταθμού βάσης ή του χρήστη.
 \vspace{6mm}

 \begin{figure}[H]
    \centering
    \includegraphics[scale=0.65]{PICS/Introduction/apps_ris.png}
    \caption{Λειτουργίες και εφαρμογές των \ENG RIS\GR}
    \label{Pic 1.10}
\end{figure}
\newpage

\section{Συνεργατικά συστήματα \ENG UAV-RIS\GR}
Όπως έγινε αντιληπτό από τις παραπάνω υποενότητες, οι 2 αυτές τεχνολογίες είναι από τις πλέον υποσχόμενες για τα δίκτυα των μελλοντικών γενεών. Ένα συνεργατικό σύστημα, στο οποίο ένα \ENG UAV \GR είναι εφοδιασμένο με ένα \ENG RIS \GR στο κάτω μέρος του και παράλληλα με το έδαφος για λόγους καλύτερης αεροδυναμικής συμπεριφοράς θα ήταν ιδιαίτερα χρήσιμο σε σενάρια συλλογής δεδομένων από ΙοΤ αισθητήρες. Ως γνωστόν, τα \ENG UAVs \GR μπορούν να προσφέρουν και να ενισχύσουν την κάλυψη και την συνδεσιμότητα σε περιπτώσεις όπου μεταξύ του χρήστη και του σταθμού βάσης υπάρχει κάποιο εμπόδιο που υποβαθμίζει την ποιότητα του σήματος ή υπάρχουν αδύναμα κανάλια οπτικής επαφής. Ωστόσο, ακόμα και στην περίπτωση που το ύψος στο οποίο πετάει το \ENG UAV \GR είναι αρκετά μεγάλο και επομένως δημιουργεί αξιόπιστα \ENG LoS \GR κανάλια,η επίτευξη της συνδεσιμότητας δεν είναι εγγυημένη όταν υπάρχουν ταυτόχρονες επικοινωνίες με πολλούς επίγειους κόμβους (π.χ. συσκευές ΙοΤ). Παράλληλα, οι εργασίες που αποδίδονται στα \ENG drones\GR, όπως αίσθηση και εποπτεία του περιβάλλοντος, αύξηση κάλυψης, επαναφορά επικοινωνίας σε επείγοντα περιστατικά και εκφόρτωση κυκλοφορίας (\ENG traffic offloading\GR) δεν μπορούν να διαρκέσουν για μεγάλο χρονικό διάστημα, μιας και είναι ιδιαίτερα δαπανηρές ως προς την ισχύ. \\

Είναι λοιπόν κρίσιμης σημασίας να βρεθεί μία λύση, η οποία να αυξάνει την ποιότητα επικοινωνίας εξασφαλίζοντας ακόμα καλύτερη κάλυψη και μαζική συνδεσιμότητα, αλλά και να αυξήσει την ενεργειακή αποδοτικότητα του \ENG UAV\GR. Τα \ENG RIS \GR μπορούν να επιτύχουν και τους 2 αυτούς στόχους: από την μία να αυξήσουν το \ENG QoS \GR με την διαδικασία του \ENG beamforming \GR και την ενίσχυση του σήματος, ενώ ταυτόχρονα αποφορτίζουν το \ENG UAV \GR από διάφορες εργασίες του μειώνοντας την ισχύ του και αυξάνοντας σημαντικά τον χρόνο πτήσης του. \textbf{Σε κάθε περίπτωση, ένα τέτοιο συνεργατικό σύστημα εγγυάται: συλλογή δεδομένων με μεγάλους ρυθμούς μετάδοσης, κανάλια οπτικής επαφής (σχεδόν πάντοτε), αύξηση της διάρκειας ζωής του δικτύου αισθητήρων, εκτεταμένη κάλυψη και φυσικά, την μαζική συνδεσιμότητα που έχουν ανάγκη τα δίκτυα 6ης γενιάς στα πλαίσια του ΙοΤ.}
\\

Τέλος, αφού κατανοούμε όι ένα συνεργατικό σύστημα \ENG UAV-RIS \GR είναι πολύ χρήσιμο για τον σκοπό της συλλογής ΙοΤ δεδομένων, θα πρέπει να αποδείξουμε για ποιον λόγο τα \ENG aerial RIS \GR (που είναι προσαρτημένα στα \ENG drones\GR) υπερέχουν των \ENG terrestrial RIS \GR που απλώς επικοινωνούν με το \ENG UAV \GR και είναι στατικά, δηλαδή τοποθετημένα σε ένα σταθερό σημείο. Φυσικά, κάθε σενάριο έχει τα πλεονεκτήματα και τις αδυναμίες του, ωστόσο στο σενάριο συλλογής δεδομένων από μαζικό πλήθος ΙοΤ αισθητήρων θα πρέπει να θυμόμαστε ότι οι αισθητήρες είναι τοποθετημένοι σε πάρα πολλά σημεία μίας πόλης, ακόμα και στα πιο απρόσιτα. Αν μία έξυπνη πόλη θέλει να έχει τέλεια εποπτεία των συμβάντων που διαδραματίζονται στο εσωτερικό της, θα πρέπει να φροντίζει να έχει τοποθετημένους αισθητήρες σχεδόν παντού, ακόμα και κάτω από γέφυρες, πάνω σε ταράτσες κτιριών ή πάνω στα διερχόμενα οχήματα. Δεν μπορούμε να διασφαλίσουμε ότι κάθε τέτοιος αισθητήρας θα είναι κοντά σε ένα \ENG RIS \GR για κατευθντική και αξιόπιστη μετάδοση δεδομένων. Αν όμως προσαρτήσουμε ένα \ENG RIS \GR πάνω σε ένα \ENG UAV \GR που έχει την δυνατότητα να κινείται πολύ κοντά σε κάθε αισθητήρα, λόγω της υψηλής κινητικότητας και ευελιξίας του, τότε μπορούμε να είμαστε σίγουροι ότι κάθε αισθητήρας θα έχει από πάνω του (κι άρα κοντά του) ένα \ENG RIS \GR για κάποιο χρονικό διάστημα. Επομένως, σε ένα σενάριο συλλογής δεδομένων από ΙοΤ αισθητήρες, η χρήση ενός \ENG aerial RIS \GR σε συνδυασμό με ένα \ENG UAV \GR είναι ιδανική.
\vspace{6mm}


 \begin{figure}[H]
    \centering
    \includegraphics[scale=0.4]{PICS/Introduction/UAVRIS_logo_real.jpg}
    \caption{Σχηματική αναπαράσταση συνεργατικού συστήματος \ENG RIS-UAV\GR}
    \label{Pic 1.11}
\end{figure}
\vspace{6mm}
